"""
                                                                                  3. feladat                                                    Összesen: 20 pont
                                                                                  Bérek 2020
                                                                                    
Ebben a feladatban egy cég dolgozóinak 2020-as adatai állnak rendelkezésünkre,
melyekkel programozási feladatokat kell megoldania.
A bérek2020.txt UTF-8 kódolású forrásállomány soraiban egy-egy dolgozó adatait
tároltuk a következő sorrendben:
neve, például: Beri Dániel
neme: nő vagy férfi
a részleg, ahol dolgozik, például: beszerzés
a belépés éve, például: 1979
a dolgozó bére (fizetése), például: 222943
Az állomány első sora a mezőneveket tartalmazza, az adatokat pontosvesszővel
választottuk el:
Név; Neme; Részleg; Belépés; Bér
Beri Dániel; férfi; beszerzés; 1979; 222943
Csavar Pista; férfi; pénzügy; 1995; 234074
Lakatos Pál; férfi; beszerzés; 1986;159538
Devon Mihály; férfi; asztalosműhely; 2007; 161533
Él Ilona; nő; beszerzés; 1982;299965
...
 1. Készítsen grafikus vagy konzolalkalmazást (projektet) a következő feladatok
megoldásához, amelynek projektjét Bérek2020 néven mentse el!
2. Olvassa be a bérek2020.txt állomány sorait és tárolja az adatokat egy olyan
összetett adatszerkezetben, amely használatával a további feladatok megoldhatók!
Ügyeljen arra, hogy az állomány első sora az adatok fejlécét tartalmazza! 
3. Határozza meg és írja ki a képernyőre, hogy hány dolgozó adatai találhatók a
forrásállományban!
4. Határozza meg és írja ki a képernyőre a 2020-as átlagbéreket! Az eredményt ezer
forintban, egy tizedesjegyre kerekítve jelenítse meg!
5. Kérje be egy részleg nevét a felhasználótól a minta szerint!
6. Az előző feladatban megadott részlegen keresse meg és írja ki a legnagyobb bérrel
(fizetéssel) rendelkező dolgozó adatait! Ha a megadott részleg nem létezik a cégnél,
akkor a A megadott részleg nem létezik a cégnél!" feliratot jelenítse meg!
Feltételezheti, hogy nem alakult ki ,,holtverseny" egy-egy részlegen dolgozók fizetése
között!
Minta: Output: ___________________________________
3.feladat: Dolgozók száma: 170 fő
4.feladat: Bérek átlaga: 250,3 eFt
5.feladat: Kérem egy részleg nevét: beszerzés
6.feladat: A legtöbbet kereső a megadott részlegen:
       Név: Czeczei Zsolt
       Neme: férfi
       Belépés: 1981
       Bér: 452042 Forint
____________________________________________________
"""
